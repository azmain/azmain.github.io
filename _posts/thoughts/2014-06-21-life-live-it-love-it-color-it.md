---
title: ♦ LIFE - Live it, Love it, Color it ♦
categories: thoughts
---

সবার পথচলায় পরিবর্তন হয়। কারো পথ সহজ,সরল ও সোজা না। আমার পথটাও তাই সোজা বা সরল নয়। আমার পথচলায় প্রতিনিয়ত পরিবর্তন ঘটছে। কখনওবা এ পরিবর্তন আমার অজান্তেই ঘটে চলেছে। আজ আমার চারপাশের পরিবেশ,মানুষ, বন্ধু,খেলার মাঠ সবকিছুর পরিবর্তন হয়েছে। মরণের পূর্ব পর্যন্ত সব কিছু পরিবর্তিত হতে থাকবে। কিন্তু একটি বিষয় লক্ষ্য করছি যে,যতই বড় হচ্ছি ততই ফেলে আসা দিনগুলোর প্রতি মায়া বাড়ছে। পুরনো দিনগুলোতে ফিরে যাবার জন্য মন হাউমাউ করছে। অথচ সে সময় মনে হত, এ দিনগুলো যায় না কেন? স্কুলে থাকতে ভাবতাম কবে কলেজে উঠব,কলেজে উঠে ভাবতাম কবে ভার্সিটি তে যাব, আজ এখন আমি ভার্সিটি তে পড়ি কিন্তু ভাবছি যদি ফিরে যেতে পারতাম সেই স্কুল লাইফে!!!! হায়, তা কি সম্ভব!! 

সবথেকে গুরুত্বপূর্ণ যে বিষয়টি তা হলো, সময়ের সাথে তাল মিলিয়ে চলা। আর এটাই বুদ্ধিমানের কাজ। কিন্তু ক'জন পারে তা!! আমি পারি না। 

তাই,আজ আমি দিশেহারা। পারছি না জীবনকে উপভোগ করতে।

এখন আমার চলার পথ ভিন্ন, যে পথ আমি চাই নি। নিজের ভুলেই আমি আজ এ পথে। অনেকটা পথ চলে এসেছি। এখন না পারছি সামনের দিকে এগুতে না পারছি পেছনে ফিরে তাকাতে। ভুল শুধরে পথ পরিবর্তন এর সাহস আমার নেই। যদি আমার সেই কাংখিত পথ খুঁজে না পাই বা সে পথে ঢোকার অনুমিত না পাই!! সুতরাং, পেছনে তাকানো টা বোকামি হবে। তাই আমায় সামনেই এগুতে হবে। হয়তো বেশিদূর যেতে পারব না। আশার আলো অল্প হলেও পথ ঠিকই দেখাবে। তাই চলেছি এ পথে আমি। দেখি কতদূর যেতে পারি!! 

> এ জীবনে কেউ হারবে, কেউ জিতবে, কেউ হয়তো হারিয়ে যাবে। এটাই নিয়ম। 
  আবার হয়তো বিকেলের ছাদে কেউ একা বসে কাঁদবে, কেউ হয়তো ভুলে জড়াবে এই নিয়মের ফাদে।